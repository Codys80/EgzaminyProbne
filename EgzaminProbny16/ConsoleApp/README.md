# Część I. Aplikacja konsolowa
### Za pomocą narzędzi do tworzenia aplikacji konsolowych wykonaj program loterii liczbowej polegającej na losowaniu zestawów składających się z sześciu liczb

### Założenia aplikacji:
 - Zastosowany obiektowy język programowania zgodny z zainstalowanym na stanowisku egzaminacyjnym: C++ lub C#, lub Java, lub Python
 - Fragment działania programu przedstawiono na obrazie 1
 - Program wczytuje z klawiatury ile zestawów należy wylosować
 - Program generuje podaną liczbę zestawów składających się z sześciu losowanych liczb całkowitych ze zbioru <1, 49>. W jednym zestawie liczby nie mogą się powtarzać. Zestawy są wyświetlone na ekranie
 - Program zlicza we wszystkich zestawach ile jest wystąpień każdej liczby od 1 do 49, co zostaje wyświetlone na ekranie
 - W programie należy użyć funkcji do generowania liczb pseudolosowych
 - Do przechowywania wyników losowań należy użyć dwuwymiarowej tablicy liczb całkowitych składającej się z n wierszy i 6 kolumn (n – liczba wczytana z klawiatury) lub innej dowolnej kolekcji pasującej do problemu
 - W programie należy zdefiniować przynajmniej dwie funkcje:
   - Wypełniającą tablicę lub kolekcję danymi losowań
   - Wyświetlającą wyniki wszystkich losowań na ekranie
 - W podejściu strukturalnym nie można stosować zmiennych globalnych
 - Program powinien podejmować zrozumiałą komunikację z użytkownikiem
 - W programie należy stosować znaczące, angielskie lub polskie nazewnictwo
 - Program powinien być zapisany czytelnie, z zachowaniem zasad czystego formatowania kodu
 - Podejmij próbę uruchomienia aplikacji. Informacje dotyczące dokumentacji i zrzutów ekranowych umieszczono w części III arkusza egzaminacyjnego